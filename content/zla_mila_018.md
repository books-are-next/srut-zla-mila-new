---
title: Vinárna U posledního penízu
contentType: poetry
---

<section>

Dovolená je zlozvyk

</section>

<section>

jezdím řeku  
ale jen protože  
mám to v úvazku  
a: nesnáším symboly  
     jezero?  
jen zatopená ves  
a leklá břicha básníků na břehu  
     pyj?  
jako díťátko otvírá tlamičku  
jako stařec si odplivuje  
slyšíte to chroustání?  
pod městem chodí rypadla  
jako tam stromy pod vodou  
     na ždáni?  
škoda tak pěkného slova

</section>

<section>

pinglovská samomluva  
varujte se podobných míst

</section>
