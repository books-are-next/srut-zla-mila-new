---
title: ''
contentType: prose
---

Doma

> Všichni dělali jako by spali

> a „já se provlék klíčovou dírkou  
> jako kouř cigarety tenký“  
> odříkávaje svoji kámasútru:

>      dnes dám si nohu za ucho  
>      poučen o rozkoši  
>      a plynule a žádný chvat  
>      vyměním kůži hroší  
>      za saténový duplikát

> a nepokazím  
> kuřáckou záduchou  
> ten dlouhý strmý pád  
> do spánku  
> do terénu  
> který je bez okolí

>      dnes dám si nohu za ucho  
>      a zapomenu  
>      co  
>      kde  
>      a proč  
>      mne bolí
