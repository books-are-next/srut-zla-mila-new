---
title: V jiném domě
contentType: prose
---

> V jiném domě a v jiné noci

> rozdavačka otisků  
> pod lupou jediné slzy  
> v širokém manželském okně  
> s prstenem v útrobách  
> bez jediného pohybu  
> svléká se  
> přikovaná ke svému neúprosnému  
> tělu —

> A později v téže noci

> jeroným  
> snímatel otisků  
> přepočítává její vlasy  
> v jejím spánku  
> než padne únavou

> do mého spánku

> Jako v animovaném filmu

> židle opásaná podprsenkou  
> vyhazuje kdykoliv se přiblížím  
> matrace má mořskou nemoc  
> uši tu dupou v bagančatech  
> oči číhají v pavučinách

>      tebe i cévy obkličují  
>      v tomhle jiném domě

> už mi neotvírej

> Slyšíš

> jak se tady můžeme scházet  
> jak se tady můžeme nescházet  
> jak si tady můžeme scházet  
> jak si tady můžeme nescházet

> v tomhle jiném domě  
> kde z každého póru omítky  
> uniká smutný plyn

> slyšíš  
> nevstupuj už dovnitř

>      s hořící cigaretou
