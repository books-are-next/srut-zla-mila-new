---
title: ''
contentType: prose
---

V úzkém domě

> Budu sladce lámat datle

> vážný budu moudrý jiný  
> než uteču pod slabiny  
> v dýmajících zrcadlech

> v dýmajících zrcadlech

> roste krápník _tvůjmůj_ dech  
> už jsem z kůže obnažený  
> už jsem tebou obnožený  
> už jsem jenom v pohybech

> už se bude ryba kostit

> už se bude ryba kostit  
> jenom nože budou hosty  
> jen tě jemně stáhnou z kůže  
> až rozpuknu jako bůžek  
> budou tiší málo ují  
> s lítostí nás rozporcují

> s lítostí nás rozporcují

> kovem svíce ocejchují  
> popne po zdech vzdech

> popne po zdech vzdech

> v dýmajících zrcadlech  
> z krápníku skrápne  
> sladký lep od datlí

> sladký lep od datlí

> tajemství bez taje  
> zrcadlo roztaje  
> pod ledem voda tlí

> pod ledem voda tlí

> strom se ujmul zas obrůstá  
> rybě se vzpříčila kůstka  
> a větev do stropu klová  
> nebudou vánoce datle a slova

> nebudou vánoce datle a slova

> jen si v sobě ubudeme  
> s hladem ladem ulehneme  
> do peří a do peřin

> městem táhne slzný plyn
